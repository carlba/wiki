# Investering

Att investera sina pengar kan vara svårt om engagemang och tid saknas. Dock så är det fullt möjligt att med ganska liten tidsinvestering få en säker och bra investering som sköter sig själv.

testar

## Sparform

Att spara i fonder och aktier har traditionellt sett inneburit någon form av aktiedepå hos en bank. Hos dessa har man sen betalat en avgift för köp och sälj. De som inte har ett stort intresse för aktier och fonder har haft dessa hos sin vanliga bank.

- Nackdelen med dessa är att skatten vid vinst är relativt hög (30%). Om en stor del av ens sparande utgörs av fonder och aktier så är det inte en bra investering.

### Investeringssparkonto (ISK)

Då möjligheten till avdrag för pensionssparande kraftigt minskat så har regeringen infört en ny sparform ISK. Istället för att betala skatt på vinsten så betalas en schablonavgift på hela beloppet på kontot. Detta är den sparformen jag använder och också den jag rekommenderar till alla som vill ha en stor del av sitt sparande i aktier eller fonder.

### Aktier eller Fonder

Att investera i aktier kan vara kul för den intresserade och ger stora möjligheter till bra avkastning. Dock så innebär det en hög risk om man inte konstant har bra översikt på sitt sparande. Därför är fonder helt klart bäst för den ointresserade.

### Fonder

Det finns ett antal saker man ska tänka på när det gäller fonder.

* Undvik aktivt förvaltade fonder. Aktivt förvaltning innebär att det är aktiemäklare som har som jobb att försöka få fonden att gå bättre än index. Detta är en god tanke men problemet är att de väldigt sällan lyckas. Tittar man på statistik så är det ovanligt att aktivt förvaltade fonder gör bättre ifrån sig en dess alternativ. Aktivt förvaltade fonder har dessutom en avgift som kan verka låg. Den brukar ligga på runt 1.6%. På lång sikt så påverkar dock denna låga avgiften det totala sparandet ganska mycket och det finns ingen anledning att betala denna extraavgiften i onödan.

* Investera i indexfonder. En indexfond följer ett index för en viss marknad. Det finns olika breda indexfonder. En indexfond kan tex följa index för OMX30 som är ett index för de 30 största företagen på stockholmsbörsen. En annan indexfond kan följa ett index som speglar utvecklingen på alla tillväxtmarknader. En tredje kan följa det globala indexet för alla världens börser. Mitt allmänna tips är att ju mindre engagemang du är beredd att investera desto bredare index fond bör du investera i. En global indexfond kommer att följa världsindex och du kommer att få en trygg avkastning på dina pengar som inte är beroende av enskilda marknader. Det gör den till ett utmärkt alternativ för den som inte vill engagera sig så mycket.

* Har man ändå ett visst intresse så kan man investera i en hel marknad. Tex en Indien-fond, eller en USA fond. Genom att hålla sig uppdaterad på världsnyheter så är det ganska lätt att veta var det är bra att investera just nu. Under de senaste åren har jag tex investerat mycket i Indien och sen USA. De investeringarna har gått upp 150% respektive 30% och har då såklart slagit det det globala indexet.

* Följ inte tips från rådgivare på banken.
Dessa är inte objektiva utan försöker sälja banken egna dyra förvaltade fonder.

* Månadsspara
Genom att spara en summa pengar varje månad så ökar du chansen att investera i ett gynsammt läge. Om du varje månad dessutom läser på lite vilken marknad det just nu är bättre att investera i så kommer denna effekten bli ännu större.
